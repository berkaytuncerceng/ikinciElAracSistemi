C# ile kodlanan bu sistem, kullanıcıların araç modelleri, satış ilanları ve araç sahipleri ile ilgili detaylı bilgileri saklamasını ve yönetmesini sağlar. Kullanıcılar, ad, soyad, e-posta adresi ve şifre ile sisteme üye olarak giriş yapabilirler. Araç sahipleri sisteme giriş yaptıktan sonra yeni bir araç ilanı girebilir, mevcut ilanları görüntüleyebilir, düzenleyebilir, silebilir ve yayından kaldırabilirler. Her bir araç ilanında aracın türü, üretim yılı, markası, modeli, yakıt türü, motor, şanzıman, kilometre, satış fiyatı, araç resimleri gibi detaylar bulunur. Ayrıca araç sahipleri, ilanlarına sis farı, katlanabilir ayna, park sensörü, merkezi kilit ve cam tavan gibi donanımlar ekleyebilirler. İlan eklenmesi veya güncellenmesi durumunda, ilanın yayınlanması için sistem yöneticilerinin onayı gereklidir. Onaylanan ilanlar yayınlanır ve müşteriler tarafından vitrin ilanı olarak görüntülenebilir. Müşteriler, vitrin ilanları üzerinden araç detaylarını inceleyebilir, ilan arama işlemini detaylı bir şekilde gerçekleştirebilir, ilanları karşılaştırabilir ve araç sahiplerinin iletişim bilgilerine ulaşabilirler. Ayrıca müşteriler, ilgilendikleri araçlar hakkında yorum yapabilir ve görüşlerini ifade edebilirler. Sistem yöneticileri, yeni araç türü, marka, model ve araç donanımı gibi bilgileri sistem yönetim paneli üzerinden girebilir ve güncelleyebilirler.
